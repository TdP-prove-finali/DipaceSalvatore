L'applicazione proposta è un semplice prototipo di strumento che i collezionisti del gioco LEGO potrebbero utilizzare per poter valutare le potenzialità dei pezzi a disposizione in un ipotetico magazzino. I problemi affrontati sono due:
\begin{enumerate}
	\item quali set si possono costruire (interamente o parzialmente) con i pezzi a disposizione;
  \item stabilito un obiettivo espresso attraverso un insieme di set che si vorrebbe costruire, capire 
\begin{itemize}
	\item quali e quanti pezzi mancano in magazzino;
	\item quali set conviene acquistare per colmare il gap.
\end{itemize}
\end{enumerate}

Per il primo problema l'utente può scegliere una o più serie di interesse. Scelta una percentuale di completamento del set, si mostrano a video le combinazioni possibili con il numero più alto di set.
Più la percentuale si abbassa, più alta sarà l'insieme dei set costruibili.
Si utilizza l'algoritmo della ricorsione in quanto si tratta di un caso di studio simile al problema dello zaino.

Il secondo problema è affrontato per passi successivi:
\begin{itemize}
	\item scelta delle serie da analizzare
	\item creazione di un grafo pesato non orientato con le seguenti caratteristiche:
\begin{itemize}
	\item i nodi sono costituiti dai set
	\item esiste un arco tra due nodi solo se il coefficiente di accoppiamento tra i due set 
	rappresentati dai nodi è superiore a una soglia scelta da interfaccia. Il coefficiente corrisponderà al peso dell'arco. 
\end{itemize}
	Il coefficiente di accoppiamento x tra il nodo A e quello B è definito come
\begin{equation*}
\text{x}= \frac{\left(\text{numero pezzi in comune}\right)^{2}}{\left( \text{numero pezzi set A} \right) \left( \text{numero pezzi set B} \right)}
\end{equation*}

	\item si sceglie un set tra quelli del grafo e si mostra l'albero di visita
	\item si calcola la lista di pezzi mancanti in magazzino per poter costruire i set che compongono l'albero di visita
	\item si calcola l'insieme più piccolo di set che conviene acquistare per colmare il gap in base a una percentuale di completamento scelta da interfaccia. Questo perché l'utente potrebbe decidere di coprire parte del gap acquistando pezzi sfusi secondo considerazioni economiche.
\end{itemize}

L'interfaccia, senz'altro migliorabile, cerca di guidare le scelte dell'utente attivando i bottoni delle varie funzionalità solo quando si sono completati i passi precedenti.
